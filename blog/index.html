<!doctype html>
<html lang="it">
	<head>
		<meta charset="utf-8" />
		<link rel="stylesheet" type="text/css" href="stylesheet.css" />
		<title>Il mio blog</title>
	</head>
	<body>
		<div>
			<header>
				<h4>Il mio blog</h4><h2>Storie di una vita passata</h2>
			</header>
			<article>
				<p>
					
					Johann Sebastian Bach nacque a Eisenach, in Germania, nel 1685, dalla famiglia di musicisti tedeschi più nota ai suoi tempi, al punto che il cognome "Bach"[3] nelle città della Turingia era diventato sinonimo di "musicista".[4] Quando, nel 1693, alla corte di Arnstadt si rese vacante il posto di musicista di corte, il conte chiese urgentemente "un Bach".[5] In zigano e nel dialetto di varie zone dell'Europa centrale "bach" assunse il significato di "musicista ambulante".[6]

Suo padre, Johann Ambrosius Bach, figlio di Christoph Bach, ricopriva ad Eisenach la carica di musicista civico (Stadtpfeifer), ruolo che comportava l'organizzazione della musica a carattere profano nella città, ma anche la supervisione dell'attività musicale nella chiesa locale, inclusa la direzione del lavoro dell'organista di chiesa. È proprio dal padre che, probabilmente, Bach ricevette i primi rudimenti di violino e clavicembalo.

Bach discendeva da una famiglia di musicisti professionisti che andavano dall'organista, al musicista da camera nelle corti, includendo anche compositori. Era del tutto normale, per quel tempo, che i figli assistessero al lavoro dei loro padri, cercando di impararne l'arte. Probabilmente anche Bach iniziò ripetendo la musica ascoltata in tenerissima età con gli strumenti che può suonare un preadolescente.

L'albero genealogico della famiglia Bach, dal titolo "Ursprung der musicalisch-Bachiscen Familie" ("Origine della famiglia musicale dei Bach") venne compilato per la prima volta nel 1735 dallo stesso Johann Sebastian, che faceva risalire le origini della propria famiglia a Veit Bach, mugnaio proveniente dall'Europa orientale ed appassionato suonatore di cetra, vissuto nella seconda metà del XVI secolo. Alla fine si conteranno ben sette generazioni di musicisti, un record ancor oggi insuperato per una famiglia.

La madre di Bach, Elisabeth Lämmerhirt, morì nel 1694, ed il padre morì otto mesi dopo. Il giovane Bach si trasferì dunque da un suo fratello maggiore, Johann Christoph Bach (1671-1721), organista presso la Michaeliskirche di Ohrdruf. Durante la permanenza nella casa di suo fratello, Bach continuò a copiare, studiare, e suonare musica. Johann Christoph fece conoscere a Johann Sebastian le partiture dei grandi compositori dell'epoca: Johann Pachelbel, Johann Jakob Froberger, Jean-Baptiste Lully, Louis Marchand, Dietrich Buxtehude.

Nel 1699 Johann Sebastian Bach vinse una borsa di studio per studiare presso la prestigiosa Scuola di San Michele a Lüneburg, dove, oltre a perfezionarsi all'organo e al clavicembalo, probabilmente imparò il francese e l'italiano. Inoltre studiò teologia, latino, geografia e matematica. A quell'epoca risalgono le prime composizioni giovanili di Bach, come le partite diverse sopra "O Gott, du frommer Gott". Da Lüneburg, Bach si recò diverse volte ad Amburgo, distante circa 50 chilometri, per ascoltare Johann Adam Reincken all'organo della Catharinenkirche, restaurato nel 1670. Inoltre, Bach andò varie volte anche a Celle, distante 85 chilometri da Lüneburg, per sentire l'orchestra francese messa insieme dal duca Giorgio Guglielmo di Brunswick-Lüneburg e studiarne lo stile.[7]
					
				</p>
			</article>
			<aside>
				<form id="searchbox">
					<input type="search" size=18 results=5  placeholder="Cerca..." name="text" />
					<input type="submit" value="Cerca" />				
				</form>
				<nav id="menu">
					<p>Pagine principali</p>
					<ul>
						<li><a href="#">Questo blog</a></li>
						<li><a href="#">Chi sono</a></li>
					</ul>
				</nav>
				<nav id="menu">
					<p>Ultimi 5 articoli</p>
					<ul>
						<li><a href="#">Esercizio in C: il gioco della vita</a></li>
						<li><a href="#">Black Jack con Python</a></li>
						<li><a href="#">Nuovo progetto: Terrario con Arduino</a></li>
						<li><a href="#">Shell alternative: ZSH</a></li>
						<li><a href="#">Il Cifrario di Cesare scritto in PERL</a></li>
					</ul>
				</nav>
				<nav id="menu">
					<p>Tags più frequenti</p>
					<ul>
						<li><a href="#">Python</a></li>
						<li><a href="#">Arduino</a></li>
						<li><a href="#">Linux</a></li>
					</ul>
				</nav>
			</aside>
			<footer>
				<address><a href="mailto:andreaciceri96@gmail.com">Andrea Ciceri</a> - Contenuti soggetti a licenza d'uso <a href="http://creativecommons.org/licenses/by-nc-sa/3.0/">Creative Commons BY-NC-SA 3.0</a> (tranne dove diversamente specificato) </address>
			</footer>
		</div>
	</body>
</html>
